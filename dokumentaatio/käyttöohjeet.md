#Käyttöohjeet
Tervetuloa pelaamaan ultrarealistista uskonliikesimulaatiopeliä!
Tässä vuoropohjaisessa, yksinpelattavassa mielenmittelössä kasvatat liikkeesi jäsenkuntaa viihtyisässä pienkylässä.
Varusteenasi sinulla karismasi ja argumentointitaitosi. Kyläläisillä on ominaisuuksinaan skeptisismi, itsevarmuus, itsetietoisuus ja argumentointitaidot.

##Alkuvalikko
Voit joko aloittaa uuden pelin tai ladata tallennettu peli tiedostosta. Pääset lisäksi alkuvalikon kautta käsiksi kieliasetuksiin ja taivaalliseen kunnialistaan.

##Aloita uusi peli - aloita uusi aika
Näet näkymän yläreunassa kaksi tekstikenttää. Syötä vasemmanpuoleiseen nimesi ja oikealle liikkeesi nimi. Voit jo suoraan painaa luo uusi peli -nappia, jolloin peli valitsee oletusarvot konfiguraatioille. Vaihtoehtoisesti voit ladata konfiguraatioarvot, kyläläisten nimet ja ammatit tiedostosta. Luonnollisesti tiedostojen täytyy valideja konfiguraatiotiedostoja; mikäli näin ei ole, oikean reunan infopalkkiin ilmestyy herja, kun yrität painaa luo uusi peli -nappia. Peli unohtaa, että yritit tyrkyttää sille jotain asiaankuulumatonta; siis voit painaa edellä mainittua nappia toistamiseen, ja peli valitsee oletusarvot.

##Alkuaskeleet uudessa maailmassa - karttanäkymä
Edessäsi on kylän kartta (käytä mielikuvitusta...), jossa näet kyläläisten asunnot, liikkeesi temppelin, valmennuskeskus ja kyläkauppa (remontissa homevaurion takia). Tämä on pelin päänäkymä; muista näkymistä siis palataan takaisin tänne. Ovelta ovelle -käännytystä edeltään kohdekyläläisten valitseminen (toistaiseksi oikeanpuoleisesta listasta). Jo liikeen jäseninä olevan kyläläiset on indikoitu (tällä hetkellä listassa magentalla värillä).

##Eikö käännytys onnistu?
Käännyttäminen on aluksi hankalaa. Ei hätää! Kylässä on erittäin pätevä valmennuskeskus, joka järjestää karisma- ja väittelykursseja, joilla voit kasvattaa kykyjäsi.

##Miten ihmeessä käännytän?
Käännyttäminen tapahtuu kiertämässä kylällä kolkuttamassa ovelta ovelle. Vaihtoehtoina sinulla on suostuttelu (vastakkain ovat karismasi ja kyläläisen itsetietoisuus), saarnaus (karismasi ja argumentointitaitosi vs kyläläisen skeptisismi ja argumentointitaidot) sekä syyttäminen syntisyydestä (karismasi ja argumentointitaitosi vs kyläläisen itsevarmuus ja argumentointitaidot). Ensimmäinen tapa onnistuessaan ei varsinaisesti käännytä kyläläistä vaan alentaa hänen skeptisyyttään ja itsetietoisuuttaan. Missä tahansa käännytystavassa onnistuminen kasvattaa jonkin verran pelaajan karismaa. Saarnauskäännytys onnistuessaan käännyttää kyläläisen jäseneksi ja alentaa hänen skeptisyyttään. Syyttäminen puolestaan käännyttää ja alentaa kyläläisen itsevarmuutta.

##No, jo vain! Joku tarrautuikin mukaan! Mitäs nyt?
Sinulla on liikeelle varattu temppeli, jossa pelaaja voi saarnata säännöllisesti jäsenille alentaakseen heidän skeptisyyttään. Lisäksi pelin lopputilanteessa voiton ehdot laukaistaan täällä.
Pelin voi voittaa kahdella tavalla:
- tarjoat kaikille jäsenille limonaadia (tarvitset paljon karismaa),
- tilaat yhden menolipun paratiisisaarelle (liikkeen kirstussa täytyy olla riittävästi rahaa).

##Kierros vaihtuu...
Mahdollisia tapoja hävitä peli ovat: vuoron vaihduttua liikkeen tili on miinuksen puolella tai maksimimäärä siirtoja saavutetaan. 

Jokaisen vuoronvaihdon yhteydessä tapahtuvat seuraavat asiat:
- Jokaisen jäsenen skeptisyys kasvaa,
- Jos jonkun jäsenen skeptisyys on kyllin suuri, tämä jäsen lähtee liikkeestä,
- Jäljelle jäävät jäsenet maksavat jäsenmaksun verran rahaa liikkeelle,
- Liike joutuu maksamaan kuluja.
Saarnaamista ei kannata siis unohtaa!
